
Parchís is een bordspel dat met dobbelstenen en pionnen wordt gespeeld. Het wordt met 4
personen gespeeld. Elke speler kiest in het begin van het spel een kleur van pionnen (geel,
blauw, rood of groen). Hieronder een illustratie die toont hoe het speelbord eruit ziet.


Elke speler heeft 1 dobbelsteen en 4 pionnen. Deze 4 pionnen staan bij het begin van het spel
in het overeenkomstige ronde veld dat dezelfde kleur heeft als de pion. Dit ronde veld noemt
men ook wel eens het “nest”. Het doel van het spel is:
    1. om de pionnen uit het nest te halen (bijvoorbeeld: de gele speler haalt een pion uit het
    gele nest en verplaatst deze naar veld 5)
    2. de pionnen het volledige speelbord te laten rondgaan (tegen de klok)
    3. om uiteindelijk in de gekleurde “landingsbaan” te komen (bijvoorbeeld de gele velden)
    4. om zo snel mogelijk in het centrum van het spelbord te belanden.

Elke speler gooit om de beurt zijn/haar dobbelsteen. Diegene die in het begin de hoogste
waarde gooit mag beginnen. Afhankelijk van de waarden die de speler gooit, kunnen er
verschillende gebeurtenissen plaatsvinden tijdens het “racen” rondom het speelveld:
    • Als een speler 5 gooit moet die speler een pion uit zijn/haar nest vrijlaten (als er nog
    pionnen in het nest zitten). De pion komt dan terecht op het gekleurde vakje vlak naast
    het nest. Als er op dat moment reeds een anderskleurige pion op datzelfde vakje staat,
    dan moet die anderskleurige pion terug naar zijn nest.

    • Als een speler 6 gooit mag de speler onmiddellijk een tweede beurt spelen. Dit mag
    maximaal 3 keer na elkaar voorkomen.

    • Wanneer een speler 4 pionnen op het speelveld heeft staan (niet in het nest) en die
    speler goot een 6, dan mag die speler een pion 7 vakjes laten opschuiven

    • Wanneer er 3 keer 6 na elkaar gegooid wordt, moet de laatste pion die bewogen werd
    terug naar zijn nest. Tenzij die pion zich reeds op de gekleurde “landingsbaan” bevond.
    In dat geval moet die pion gewoon verplaatst worden naar het begin van de
    “landingsbaan”

    • Meerdere pionnen van dezelfde kleur kunnen zich op hetzelfde vakje bevinden.

    • Wanneer een pion op een vakje terecht komt waar er reeds een pion stond, dan moet
    die pion die er reeds stond terug naar zijn nest. De pion die landde op dat vakje mag
    dan 20 vakjes vooruit (als dat mogelijk is).

    • Wanneer een pion in het centrum is geraakt, mag een vrij gekozen pion van dezelfde
    kleur 10 vakjes vooruit gezet worden (als dat mogelijk is)

    • Wanneer een speler met de dobbelsteen gooit en er is geen pion die met het aantal
    gegooide ogen op een zinnige plaats kan landen, dan wordt de beurt doorgegeven aan
    de volgende speler.

    • De vakjes op de illustratie waar een cirkel opstaat zijn “safe spaces”. Als je pion daarop
    staat, kan die niet “opgegeten” (=teruggestuurd naar het nest) worden door een
    anderskleurige pion die daar toekomt. Wanneer er twee pionnen van dezelfde kleur op
    zo’n “safe space” staan, dan vormen die een “barrière”: er kan geen enkele andere pion
    meer landen op dat vak van dezelfde kleur. Er kunnen dan ook geen pionnen van
    eender welke kleur meer passeren voorbij dat vak. Als een speler een 6 gooit, dan moet
    die speler verplicht één van zijn/haar barrières verbreken door één pion uit het
    barrièrevak te verplaatsen.

    • Wanneer een pion heel het bord is rondgegaan en op de “landingsbaan” staat, kan die
    pion enkel uitspelen door het exacte aantal ogen te werpen waarmee de pion in het
    middenveld beland. De eerste speler die alle 4 pionnen in het middenveld heeft
    gekregen wint.

Wanneer het spel werd gewonnen, heeft de winnende speler de kans om zijn/haar naam in te
vullen in de topscorelijst. De score wordt bepaald door het aantal beurten dat de speler nodig
had om al zijn/haar pionnen in het middenveld te krijgen.




